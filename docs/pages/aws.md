---
tags:
    - Moduł 9
    - AWS
    - Amazon
    - Chmura
---
# AWS - Amazon Web Services

AWS, czyli Amazon Web Services, to platforma chmurowa oferująca szeroki zakres usług, które umożliwiają tworzenie, przechowywanie i zarządzanie aplikacjami oraz danymi w chmurze. Usługi AWS obejmują m.in. serwery wirtualne, bazy danych, przechowywanie plików, narzędzia analityczne i sztuczną inteligencję. Dzięki AWS firmy mogą szybko skalować swoje zasoby IT, płacąc tylko za te, które faktycznie wykorzystują. Platforma ta jest używana przez wiele firm na całym świecie, zarówno małych startupów, jak i dużych korporacji. AWS umożliwia również globalną dystrybucję aplikacji, zapewniając wysoką dostępność i niezawodność.

## Jak założyć konto w AWS?


1. Kliknij w link odsyłający do strony logowania

    [Link do strony logowania](https://aws.amazon.com/free)

1. Kliknij w przycisk **Create a Free Account**, który pozwala na utworzenie darmowego konta

    ![](./assets/aws__create_account__create_free_account.png)

1. Wpisz **adres email**, na który chcesz założyć konto, oraz **nazwę użytkownika (login)**, którym chcesz się posługiwać

    ![](./assets/aws__create_account__email_and_login.png)

1. Następnie należy zweryfikować swój adres email.

    1. Widok weryfikacji kodu
    
        ![](./assets/aws__create_account__verification_code.png)

    1. Wejdź do klienta swojej poczty email i znajdź email od **no-reply@signup.aws**. Dostarczenie wiadomości email z kodem może potrwać kilka minut. Jeśli nie możesz go znaleźć, sprawdź także **SPAM**

        ![](./assets/aws__create_account__find_email.png)

    1. W treści wiadomości email znajduje się kod weryfikacyjny. Skopiuj go.

        ![](./assets/aws__create_account__copy_code.png)

    1. Wklej kod weryfikacyjny w zaznaczone miejsce

        ![](./assets/aws__create_account__paste_verification_code.png)

1. Zobaczysz teraz stronę potwierdzającą, że adres email został zweryfikowany.

    Na tej samej stronie, należy zdefiniować i potwierdzić hasło do konta AWS.
    
    !!! info "Ostrożnie z hasłami!"

        Pamiętaj, aby tworzyć długie, bezpieczne hasła i aby przechowywać je w bezpiecznym miejscu

        Amazon wymaga, aby hasło miało przynajmniej 8 znaków. Powinno również spełniać przynajmniej 3 z poniższych warunków:

        - duże litery
        - małe litery
        - cyfry
        - znaki specjalne, takie jak !@#$%^&*()

        ![](./assets/aws__create_account__password_requirements.png)
    
    Wymyśl i wpisz hasło w miejsce oznaczone cyfrą 1, następnie wpisz to samo hasło jeszcze raz w miejsce oznaczone cyfrą 2. Teraz kliknij przycisk **Continue (step 1 of 5)**
    

    ![](./assets/aws__create_account__password_creation.png)

1. Następnie AWS poprosi Cię o określenie jaki typ konta utworzyć i o podanie danych adresowych.

    Zaznacz **Personal**, następnie wypełnij dane personalne i adresowe, pamiętaj o zaznaczeniu, że zgadzasz się z regulaminem i na końcu kliknij przycisk **Continue (step 2 of 5)**

    ![](./assets/aws__create_account__invoice_data.png)

1. Mimo, że konto jest darmowe przez **12 miesięcy** to należy podczas rejestracji podać dane do karty

    Wpisz dane do karty płatniczej, a następnie kliknij przycisk **Verify and Continue (step 3 of 5)**

    ![](./assets/aws__create_account__payment_method.png)

1. W tym kroku należy potwierdzić swoją tożsamość.

    Wybierz, że chcesz otrzymać kod przez SMS. Następnie podaj kierunkowy odpowiadający Twojemu numerowi telefonu, podaj nr telefonu, przepisz kod z obrazka i kliknij przycisk **Send SMS (step 4 of 5)**

    ![](./assets/aws__create_account__identity.png)

1. Wiadomością SMS zostanie Ci przesłany kod. Wpisz go w wyznaczonym miejscu i kliknij **Continue (step 4 of 5)**

    ![](./assets/aws__create_account__verification_sms.png)

1. Następnie wybierz opcję darmową (całkiem po lewej stronie) i kliknij **Complete sign up**

    ![](./assets/aws__create_account__complete_signup.png)

1. Następnie zobaczysz ekran z gratulacjami. Na nim kliknij przycisk **Go to AWS Management Console**, aby przejść do panelu zarządzania usługami AWS

    ![](./assets/aws__create_account__congrats.png)

1. Panel zarządzania usługami AWS wygląda następująco. Jeśli go widzisz to znaczy, że wszystko się udało. **GRATULACJE**

    ![](./assets/aws__create_account__finish.png)


## Jak się zalogować do konta AWS?
Częste problemy:

*Mam już konto AWS, ale nie wiem gdzie kliknąć i na jaką stronę wejść żeby się zalogować.*

*Wiem na jaką stronę się zalogować, ale ciągle mówi mi, że dane są niewłaściwe. Widzę 3 pola do wpisania a mam tylko email i hasło*


1. Wejdź na stronę konsoli AWS ( link poniżej )

    [Link do strony konsoli AWS](https://aws.amazon.com/console/)

1. Następnie kliknij w przycisk **Sign In**

    ![](./assets/aws__sign_in__main_console.png)

1. Nastepnie na ekranie logowania, **nie wprowadzaj jeszcze danych**. Zamiast tego kliknij **Sign in using root user email**

    ![](./assets/aws__sign_in__use_root_email.png)

1. Na tym ekranie logowania wpisz **adres email**, dla którego zostało stworzone konto i kliknij **Next**

    ![](./assets/aws__sign_in__credentials_email.png)

1. Następnie wpisz **hasło** i kliknij **Sign in**

    ![](./assets/aws__sign_in__credentials_password.png)


1. Panel zarządzania usługami AWS wygląda następująco. Jeśli go widzisz to znaczy, że wszystko się udało. **GRATULACJE**

    ![](./assets/aws__create_account__finish.png)